| Titolo | Data | Immagine | Descrizione |
|---|---|---|---|
| TEST I banditi del Sillico nella Garfagnana dell'Ariosto... all'ora di cena | 8 e 14 agosto | https://www.sillicodascoprire.it/images/evento-banditi-del-sillico.jpg | L’evento principe del borgo, nato nel 1998 da un’idea del Dott. Roberto Nobili. Si tratta di una rievocazione storica e gastronomica che mette in scena le usanze del periodo rinascimentale, tra musica, esibizioni e cucina tipica dell’epoca. Figura di riferimento per la festa è il Moro del Sillico, leggendario brigante che nella Garfagnana di Ludovico Ariosto faceva il bello e il cattivo tempo. |
| Sentieri & Sapori | 17 maggio e 4 ottobre | https://www.sillicodascoprire.it/images/evento-sentieri-e-sapori.jpg | Trekking gastronomico lungo i “Sentieri del Moro. Ottima occasione per avventurarsi nei boschi di castagni alla scoperta dei prodotti tipici. L'evento, nato nel 2023 dalla collaborazione di tutte le associazioni paesane ( Terre del Moro, Polis Sillico, Pro Loco Capraia, Filarmonica G. Verdi ), si svolge due volte l'anno: in primavera e in autunno. |
| Divini & Sapori | 3 e 4 luglio | https://www.sillicodascoprire.it/images/evento-divini-e-sapori.jpg | Due serate per gli appassionati di alta cucina e vini pregiati. Questo evento va in scena nella splendida cornice di palazzo Carli e nelle piazze del borgo. Si tratta di un esclusivo evento a numero chiuso per il quale è richiesta la prenotazione. La cena è composta da stuzzicanti portate che rivisitano la tradizione garfagnina, con l’aggiunta di una degustazione guidata dal corpo di sommelier FISAR. |
| Trekking alle Lame di Capraia con pranzo alla Festa dei Pastori | 26 luglio | https://www.sillicodascoprire.it/images/evento-trekking-alle-lame.jpg | Trekking alla scoperta dei boschi e del territorio che collega il borgo di Sillico alla parte del crinale appenninico dove va in scena la festa dei pastori. Per questa giornata, infatti, le Lame di Capraia si animeranno con musica, giochi, gastronomia tipica e altro ancora. Il gruppo partirà da Sillico per raggiungere questa località per il pranzo e godersi poi il resto del pomeriggio prima del rientro. |
| Concerto di San Lorenzo | 10 agosto | https://www.sillicodascoprire.it/images/evento-concerto-banda.jpg | Immancabile appuntamento estivo con la banda di Sillico, attiva dal 1898. Nella piazza principale del paese dalle ore 21:00 si terrà il tradizionale concerto in onore del patrono locale. L’ingresso è libero e per l’occasione si potrà assistere all’esibizione anche di altre realtà bandistiche della Garfagnana. |
| 17a Estemporanea di pittura | 23 agosto | https://www.sillicodascoprire.it/images/evento-estemporanea-pittura.jpg | L’evento a cura di Polis Sillico con il patrocinio del Comune di Pieve Fosciana, è un appuntamento per tutti gli appassionati di arte e pittura, che ha riportato negli ultimi anni una serie di artisti di livello anche nazionale a competere per la miglior rappresentazione del paese. Al concorso possono partecipare tutti, italiani e stranieri, senza limiti d’età. |
